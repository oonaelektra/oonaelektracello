<!DOCTYPE html>
<html lang="en"> 
<head> 
    <meta charset="UTF-8">
    <meta name="viewport" content="width=device-width, initial-scale=1.0">
    <title>Oona Elektra Cello</title>
    <link rel="stylesheet" href="styles.css">
</head>
<body>
    <h1>Oona Elektra Cello</h1>
    <nav> <a href="index.html">Sellomusiikkia juhliin</a>
          <a href="bio.html">Lue lisää minusta</a>
    </nav>
    <h2>Ammattilainen pitkällä ja monipuolisella kokemuksella</h2>
    <p> Olen valmistunut muusikoksi keväällä 2023 Joensuun Konservatoriosta, jossa opiskelin klassista selloa lehtori Jussi Makkosen oppilaana. Muusikon ammattiopintojeni aikana valmistuin myös ylioopilaaksi Savonlinnan Taidelukion musiikkilinjalta. Kasvaminen muusikoksi ja sellistiksi alkoi kuitenkin jo vuonna 2010 Savonlinnan musiikkiopistossa. Siitä lähtien olen saanut paljon monipuolista esiintymiskokemusta ja soittanut erilaisissa kamarimusiikkikokoonpanoissa. Vuonna 2018 mimnut valittiin myös kansallisen nuorten Sinfoniaorkesteri Vivon jäseneksi ja sitä kautta pääsin esiintymään orkesterin riveissä mm. Musiikkitalon suureen saliin ja Mikkelin Musiikkijuhlille. 
    <h2>Merkityksellisiä hetkiä urallani</h2>
    <p></p>Henkilökohtaisesti muusikonurani huippuhetkiä ovat kuitenkin olleet selloyhtye CelloSpiritualsin riveissä esiintyminen yhdessä mm. Seeli Toivion kanssa ja J.S.Bachin oratorioiden esittäminen continuo-sellistinä Savonlinnan Tuomiokirkon lauluyhtyettä säestäen. Lukiossa perehdyin sello-opintojeni lisäksi myös musiikin johtamiseen, ja toimin Taikkarin Teatterin kapellimestarina Putkinotko -produktiossa. Opettajani ovat toistuvasti luonnehtineet minua suvereeniksi esiintyjäksi ja taitavaksi ja kultivoituneeksi tulkitsijaksi.
    <h2>Filosofiani esiintyjänä</h2>
    <p>Myös intiimimmät esiintymistilaisuudet ovat vuosien saatossa tulleet minulle tutuiksi. Musiikkiluokkalaisuus ja soittoharrastus veivät minut esiintymään niin sukujuhliin kuin yrityistilaisuuksiin jo ala-asteella. Siitä lähtien olenkin keikkaillut niin yksin kuin vaihtuvien kamarimusiikkikokoonpanojen kanssa. Pitkäaikainen unelmani jousikvartetissa soittamisesta toteutui vihdoin konservatorio-opintojeni aikana, ja oli upeaa päästä esiintymään SIILI-kvartetin kanssa mm. Joensuun kaupungin itsenäisyyspäiväjuhlassa. Konservatoriosta valmistuttuani jatkoin opintoja aivan toisella alalla yliopistossa. Aina kun aikaa löytyy palaan kuitenkin sellon ääreen ja olen valmistumiseni jälkeen onneksi ehitnytkin esiintyä ja keikkailla paljon. Jokaisella tilaisuudella kuin konsertillakin on oma erityinen luonteensa ja sen kunnioittaminen ja huomioiminen on minulle sydämen asia. Toivon aina keikalle lähtiessäni, että voin soitollani ikään kuin alleviivata sitä tunnelmaa tai tunnetta, jonka tilaisuuden halutaan vieraissa ja kuulijoissa herättävän. Elävä musiikki on mielestäni parhaimmillaan silloin, kun sillä on sekä esittäjälleen että kuulijalleen merkitys. Vaikka pysähtyminen onkin nykypäivänä jo suorastaan clishé, siitä musiikin esittämisessä ja kuuntelemisessa on kuitenkin parhaillaan kyse. Pyrin aina esiintyessäni luomaan sekä itselleni, että kuulijoille levollisen ja kiireettömän tunnelman, olipa tilaisuuden luonne sitten millainen tahansa. Kenties juuri tämän viipyilevyyden tavoittelun vuoksi vanha ja jopa arkaainen musiikki puhuttelee minua usein kaikista eniten. Toisaalta ajattelen, että ammattitaitoinen muusikko osaa tulkita mitä tahansa musiikkia uskottavasti.
</body>
</html>

